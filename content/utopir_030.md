---
title: na šlachtu
contentType: poetry
---

<section>

## 1

Navečer nakrmiv havrany  
potápím puklé jidášky

## 2

Prašivci pijí přes hrot nože  
půst začíná  
z louží se kouří  
rybník shořel  
na mlatu kobylí zdechlina

Shůry lezou můry  
řezník mžurky mhouří  
na stráni krávy střečkují  
chrtům chrastí šňůry  
bzíkalky jsou v louži

## 3

Hou, vranky chřestavé  
             houžví do žeber  
             hou, klusky povsinožky  
             hopkavě do roští

Drnohryz zapřahá  
             přizáblé stracenušky  
             drápavci s pruty  
             tlučou špačky

Vrankám se střemhlav  
             zapalují lýtka  
             blešky nabíledni  
             berou roha

Oči se klubají  
                         bič škobrtá  
             hou, zkřehlé skořápky  
             hajdy na kutě

## 4

Loužňáci leží na větru,  
tma jako v pytli;  
             /šup s pytlem do pece!/.

## 5

Vši zebou  
otepi chrastí  
zebe za zuby

Křaplátka na plevách  
vyhládlá na troud  
škrabou na dveře

Kašparova kráva  
z kůstky do kůstky  
morek přelívá

Maso a popel  
za bezvětří  
morvarci cupují

Řež!  
slova na špalku  
holota lotrovská

Škvíra za škvírou  
oči lezou z důlků  
jako když utne

</section>
