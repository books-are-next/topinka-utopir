---
title: hle, přicházejí
contentType: poetry
---

<section>

Neviděli jste mou Agnes  
se solí v očích  
hleznovou kostí  
zahřezlou

Kam se mi zaběhli vlci  
se stíhlem v zubech  
chřestícím k ránu  
na náspu

Telata duhu vdechují  
za Černovírem  
v útoní sítin  
zdechají

Tehdy se trousí trhovci  
s myšinou v dlaních  
cestou necestou  
zjizvení

Hlezno tři sáhy pod zemí  
v záplavě hoblin  
bič-vítr praští  
zbůhdarma

Mrchy! máry už haraší  
není vám stydno  
tlouci mi v noci  
na vrata

Tenkrát za křiku chřástalů  
zaválo z polí  
řehtání hřebců  
uvázlo

Ani ranní hrdlořezi  
nenašli Agnes  
pouze hrst soli  
na pražcích

</section>
