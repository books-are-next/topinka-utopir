---
title: jitření ran  dost blízko úst
contentType: poetry
---

<section>

Jak přiznám sněhu dávný hřích  
kam ústa dát   kam ústa dát  
Smím spílat prstům zemřelých  
že nabízejí hlíně chlad

Či blízkost vochluje můj hlad  
vězní uloupený hlas  
Nač stýskání   Proč bych měl lhát  
až mi přijdou srazit vaz

Stromy mě prostupují včas  
je měsíc mhlín; třeští smích  
Není kam jít   Nechci je zmást  
A na dně dlaně jizva zlých

Nač házíš písek po ptácích  
nemáš kde spát, hráz pustá  
Snímáš srp dřív než spadne sníh  
a ostýcháš se skrýt ústa

</section>
