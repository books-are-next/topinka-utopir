---
contentType: prose
---

## \* \* \*

                                                            Slzičky, bukvice,  
rybí očka, hřebíky, kameny a stromy,  
v dešti.  
                                                                      Straka  
škube peříčko, list padá z dubu, a já louskám  
šváby.  
                             Dřevěný stůl, židle, rozbité ho-  
diny s kostrbatým ciferníkem.                 V hrnku  
hoří konopí, u kamen kňučí fenky ze spaní.  
Hlas přeskočí,                  na houně, ošatky, na  
lůžko a mlýnský kámen.     Pařezy-sedátka jsou  
pokryty kůží, v rohu                 dvě dřevěná lůžka  
zakřížená proti sobě.  
                                                         Vobrývky, žíně  
a truskavec,                  lůžko a mlýnský kámen, na  
krku, na drcení krupice.  
Slova smejčí po sednici, bobtnají, kloužou,  
                                               babka s kozou vrávorá.  
                                                                            Poduška  
z ostrouhaniny staví krev, chomáčky chloupků  
kublají prsty-trnky.                    Potvory rejdí pod  
prahem /pitvoří, číhají, zívají hlady, snaží se  
od rána podhrabat dovnitř/.  
                               Trámy jsou uloženy příliš nízko,  
prkna praskají.                                       Režná sukně  
se rozvírá,           dřevěné lůžko je rozťato.
