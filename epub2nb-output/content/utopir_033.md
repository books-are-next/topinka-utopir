---
contentType: prose
---

## pláč na krajíčku chleba

Čtyři speklí voli  
táhnou káru  
přes výmoly  
hrudky z pekla drolí

Kobzaři hudlaří  
déšť pere do muru  
tři ohaři  
i vola umoří

Spratci na trakaři  
šklíbí bradu  
jak jsou v ráži  
už psí sádlo škvaří

Pekáč na pekelci  
sráží průvan  
za pecí  
chrápou zamřelci

Podřízlá kuřata  
visí u vikýřů  
pár psů chvátá  
z louže do bláta

Kočky se mrouskají  
pec je nadranc  
ve stáji  
chroumavci brouzdají

Řeč hryže na kostech  
nezbylo ani zbla  
pak na posměch  
za nehty zaroste

Strzub nad strništi  
píská kudlu  
myšky sviští  
jícnem volů v listí
