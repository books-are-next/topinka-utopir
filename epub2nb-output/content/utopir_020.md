---
contentType: prose
---

## — máme společnou cestu,  
promluvil Miodrag básník  
cestou na hřbitov

— Kdysi tu rostl hladýš.  
                             Ale to je již dávno.  
                             Michal malíř  
                nám jej poprvé ukázal;  
/pár let mu smrt už v hrdle hude/,  
                                             hladýš a olše.  
                Až vyjdem z úvozu, uvidíš olše. —

Řeč vázla; lindušky, loďky, labutě,  
                           blatouchy kolem v bařinách, před námi  
                starušky s plachetkami.  
                — Strážná olše má strážnou kůru,  
                                             rovněž  
                dřevo loděk je střídavě šedé a střídavě  
                                                                               stříbřité, —  
skandoval jsem si do kroku,  
                             když mě Miodrag opět přerušil.  
                Pletence vlasů se míhaly před očima,  
                                             nalevo za vrátky  
                                             rezatá dívka vážila vodu;  
nohy mi těžkly, stále jsem slyšel okovy studně.

                             — Ty nevyspalče!  
                Vezmi si broskvi a přidej,  
                jsme strestně pozadu. —  
                             Přestal jsem klímat. Nad jihlou cestou  
                se skláněly zjizvené,  
                                             zkroucené stromy. Odněkud  
                                                                                         z dálky  
padaly tóny kolovrátku, rezatá dívka  
                             klusala po vodě za ostřím člunu.  
                                             Vyprahlé,  
                dusně prosvětlené odpoledne,  
                a koně táhnou rakev  
                             s tak podbízivou loudavostí,  
                             tak zponenáhla /kde že je koník  
                                                                              hrbáček?/;  
                             vrány se slétají  
k plavení mrtvého dřeva.

                — Nekřičte, holátka, slavnosti bývají  
přerývány vraždami,  
                                             i hrdla holoubat  
                                             jehlami probodána.  
                             Vždyť jsou i slova  
                která se odvrátila. —

                                             Kameny ohniště, skoby a háky,  
                                             i kmeny jerlínů,  
zcepenělé.  
                             — Odpusť mi, zase jsem zapomněl,  
                cesta jde k hřbitovu. Můj vláčný jazyk!  
                                             je čas ho vyřezat.  
                                             Rouhá se přede mnou. —  
/Řezavá hudba kolovrátku, zaklesnutá kolem krku,  
                             ach plela, plela len./  
                             — Řeknu ti začátek z nové básně,  
                vzápětí poznáš svou smrtníci  
                                             /jestli i ta selže?/:

                Kde je teď Michal,  
                vystouplé lícní kosti,  
                a kde je Andrej,  
                kde Miodrag,  
                kdo je viny zprostí,  
                kde je teď…

                                             — Ještě v tom skřípe, vím,  
                             zatím jen návěští.

                                             — Zalkneš se slovy!  
— Máš v hlavě běsíky; znáš mě,  
pálím své básně vždy když je potřebí.

— To kdekdo pálí můrám  
                             křidélka křímavá,

                — Zvyk sis být mírný jak ostříž,  
                — Člověk si zvykne,  
                                             na rány z milosti,  
                                             jízlivosti,  
                             na příčky žebříku,  
                                             /těch zabitých! už jenom  
                                                                                pro smích/.

— My dva už dlouhá léta, vždyť víš.  
                Co ale s ostatky ostatních? —

— Znáš je, každý z nich.

— Ano.
