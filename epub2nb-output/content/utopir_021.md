---
title: ''
contentType: prose
---

## pak začal zpívat  
Miodrag básník

Listí se snáší  
ze stromů, sťaté  
řeřavou dlubnou  
Přede mnou, za mnou  
dlabači pláčí  
pro oskolky  
Blíží se morén  
osuhlý měsíc  
kam s upolíny  
do slatin? do hlíny?  
do středu plachty?  
možná až v zásněží  
Krapítek trápit  
smrt v sedmižáru  
chladit ji vodou  
jen po přehršlích  
svlažovat ústa  
odvarem rmenu  
Pak už je po všem  
není co rdousit  
ruce ti zchromnou  
Hrobař je zkříží  
ke kříži přilnou  
plískání zmizí  
Vyzáblí žalem  
ponesou líto  
v hliněných maskách  
Bezúprosně  
mě táhnou víry  
o překot k sobě  
Já už k vám nesmím  
mí bělohlasí  
má řeč je ve psí
