---
contentType: prose
---

## kikimora

Vozka na kozlíku  
šlehá vlkodlaky  
psi za vsí  
slídí po krtcích

Kosci při žďáření  
zapálili hlínu  
nebožka tma  
hryže rybí ploutev

Rezavými rýči  
vrazi na hrázi  
házejí ke dnu  
olíhané peří

Zubavci v kozlinci  
bijí hřeblem kočky  
kvíčery sedí  
na pelesti

Vyvrácená vrata  
skřípou do úmoru  
po veřejích  
škvorů habaděj

Krve nedořežeš  
kačeny z močálů  
melou svou  
volky nevolky

Bičík na holotu  
vrány rozklovaly  
chomout dlabe  
lotr od kosti

Jazyk u jazyka  
třísky ulamuje  
vozka už je v Pánu  
spas ho ďas
