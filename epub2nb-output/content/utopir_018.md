---
title: "z\_úhrobí"
contentType: poetry
---

<section>

Hloubím ti hrob a říkám: „Ruce.“  
— „Tam. Pasou se trpce.“

Ptám se: „Snad škrábnutá?“ — Říkáš mi: „Ústa.“  
— Bodají. Šípek z nich vyrůstá.

Zříkáš se třísla, hořkých vlasů.  
Hnízdí zde supi. — „Zhořknou. Čas od času.“

Křehulky mrznou. Fičí z pasek. —  
„Had-měsíc se zdvíhá.“ — Nůž se zasek.

Snopy slámy, snopy slámy. — „Nač vlastně?“  
Za rzí. — Prosíš pod drnem. „Nedrásej dásně!“

Semo tamo plašíš stesk. —  
Co noha nohu. „Pryč!“ — Splavují štěrk z cest.

</section>
